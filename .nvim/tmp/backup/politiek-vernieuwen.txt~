Huub Dijstelbloem verkent het actuele probleem waarbij wetenschap en techniek met nieuwe ontwikkelingen komen die grote impact op de maatschappij hebben zonder dat de democratie onderdeel van de probleemverkenning en oplossing is. De politiek heeft moeite op deze ontwikkelingen te anticiperen en dit komt de democratie niet ten goede. Er wordt achter de feiten aangelopen. De maatschappij wordt voor het blok geplaatst.

Dijstelbloem bespreekt in zijn boek het werk van met name Dewey en Latour. De filosofen hebben ideeen gevormd om de wetenschap, de technologie en de maatschappij meer samen te laten werken bij het oplossen van nieuwe problemen. Een belangrijk onderdeel van de gedachten zijn de publieken, de belanghebbenden.

Dewey beschrijft de een probleem in eerste instantie op zoek met gaan naar de publieken, wie worden er door het probleem beinvloed. Het oplossen van het probleem wordt als dynamisch proces beschouwd, een leerproces waarbij de uitkomst niet vast staat (uiteraard). De publieken brengen kennis en ervaring in en er wordt geexperimenteerd.

Naast Dewey en Latour worden Habermas en Sabel aangehaald. Zij hebben met name nagedacht over het betrekken van de publieken bij die proces. Habermas is meer de man van de delibratie en Sabel van de coordinatie (het verzamelen van ervaringen en verspreiden van de kennis).

Delibratie faalt echter als er sprake is van machtsverschillen tussen de publieken en coordinatie zou moeten komen van bestaande politieke instituties die juist op het behoud van de bestaande situatie zijn gericht.

Het interessantst onderdeel van het boek zijn de laatste paar pagina's waarin de Braliliaanse denker Unger ten tonele wordt gevoerd. Destabilisatie en miniconstitutie zouden mogelijke oplossingen kunnen zijn voor niet-assertieve belangengroepen die tussen wal en schip dreigen te vallen en ruimte kunnen creeeren om te experimenteren om het voorliggende probleem aan te pakken zonder al te veel te worden belemmerd door bestaande regelgeving.

